<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link href="/src/public/css/output.css" rel="stylesheet">
    <title>Tecnologici dal 1885 - Museo TIME</title>
</head>

<body>
    <div>
        <div class="mx-32">
            <div class="flex justify-between">
                <a href="./home.html" class="flex">
                    <img src="/src/public/img/logo.png" class="h-16" alt="logo">
                </a>
                <div class="flex my-auto">
                    <a href="./home.html" class="text-xl mr-5">Home</a>
                    <a href="./history.html" class="text-xl mr-5">Storia</a>
                    <a href="./projects.html" class="text-xl mr-5">Progetti</a>
                    <a href="./events.html" class="text-xl mr-5">Eventi</a>
                    <a href="./contacts.html" class="text-xl">Contatti</a>
                </div>
            </div>
        </div>
    </div>

    <div class="m-32">
        <div>
            <h1 class="text-8xl">Tecnologici dal 1885</h1>
            <p class="text-lg mt-7">Il nome TIME indica l’acronimo degli ambiti di indirizzo della scuola, Tessile,
                Informatica, Meccanica, Elettronica e Elettrotecnica, e contemporaneamente richiama la dimensione
                temporale, cioè l’evoluzione della storia e del progresso caratterizzanti il museo.
                Il nome del museo, è stato ideato con il contributo degli studenti, così come il logo, selezionato per
                il richiamo all’architettura dell’area museale, connotata dalla copertura a shed.
            </p>
        </div>

        <div class="mt-16">
            <h1 class="text-4xl">Un museo in divenire</h1>
            <p class="text-md mt-7">Il Museo TIME è un progetto aperto, non definito a priori, un “museo in progress”:
                un vero e proprio
                laboratorio delle idee. Uno spazio dinamico, flessibile, polifunzionale, interattivo, in cui
                sperimentare la
                possibilità di sentirsi appartenenti e promotori di un’idea di scuola da costruire insieme. Una
                prospettiva
                possibile mediante un sinergico lavoro di messa in rete tra competenze interne e esterne, la diffusione
                di
                un protagonismo attivo e responsabile negli studenti, la creazione di contesti di dialogo e scambio
                reciproco, la progettazione di percorsi didattici in cui coniugare l’esperienza alla conoscenza. Il
                Museo
                TIME è un luogo aperto, dove accogliere eventi e proposte, dove promuovere le collaborazioni con
                l’esterno,
                in particolare con le realtà industriali del territorio.</p>
        </div>

        <div class="mt-16">
            <h1 class="text-4xl">Un luogo ricco di storia</h1>
            <p class="text-md mt-7">Il Museo TIME si colloca nel cuore della scuola, in una porzione di un fabbricato
                risalente agli anni
                1880-1890, che si caratterizza per la copertura a shed. È dalla storia di questo stabile che ha origine
                l’uso comune di denominare la scuola “Esperia”, in ricordo dell’automobile che venne prodotta proprio
                qui,
                nell’Officina Esperia. Nel museo sono stati collocati preziosi macchinari storici testimoni
                dell’evoluzione
                e della tecnica, in particolare dell’industria bergamasca. L’area destinata al museo attualmente occupa
                una
                piccola parte dell’intera superficie disponibile, ponendolo perciò in “progress” anche nell’aspetto
                strutturale, infatti la restante superficie risulta un cantiere ancora da ristrutturare.</p>

        </div>

        <div class="mt-16">

            <h1 class="text-4xl">Gli obiettivi da promuovere</h1>
            <p class="text-md mt-7">Il Museo TIME ha per obiettivi:
            <ul>
                <li>- l’arricchimento dell’offerta formativa mediante una didattica laboratoriale e progetti innovativi
                </li>
                <li>- l’avvicinamento alle realtà industriali nel testimoniare la storia dell’industria bergamasca</li>
                <li>- la promozione, la conservazione e la conoscenza dei macchinari storici installati nel museo anche
                    a
                    livello didattico</li>
                <li>- la creazione di occasioni di scambio e dialogo con le varie realtà del territorio</li>
            </ul>
            </p>
        </div>

        <div class="mt-16">

            <h1 class="text-4xl">Il legame con l'industria</h1>
            <p class="text-md mt-7">Il Museo TIME come occasione per dare ulteriori impulsi al profondo legame che da sempre c’è tra
                l’istituto e
                l’industria bergamasca. Un’opportunità per valorizzare la formazione e la crescita professionale dei
                ragazzi
                che si accostano alle future realtà del mondo del lavoro, nella consapevole passione per gli inizi che
                molti
                ex-studenti mantengono con la loro scuola.
            </p>

        </div>
    </div>


</body>

</html>